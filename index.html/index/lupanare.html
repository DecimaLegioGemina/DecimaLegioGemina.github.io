 <html>
<body>
<h3> Le lupanare </h3>
<img src="immagini lupanare 2.jpg">
<p>I lupanari <b>(dal latino lupa = prostituta)</b>, erano, nel corso di tutta l'epoca romana, i luoghi deputati al piacere sessuale mercenario, ovvero delle vere e proprie case di tolleranza. Alcuni sono tuttora visibili nelle rovine dell'antica Pompei.La maggior parte dei bordelli erano costituiti da una semplice camera sul retro di una locanda ed erano frequentati generalmente dal popolo minuto che profittava del basso prezzo a cui erano offerte queste prestazioni sessuali.

Lo spazio dedicato alle camere era sfruttato al massimo: vi era un letto rialzato in muratura sul quale era posto un corto e resistente materasso. L'ambiente era spesso sporco e affumicato dal fumo delle lanterne.

Sui muri sono rimaste le impronte delle scarpe dei clienti che sbrigativamente soddisfacevano le loro necessità. L'unico ornamento delle celle erano le pitture murali erotiche (con raffigurate le specialità delle ragazze) a decorazione dell'ingresso e delle porte.

Nelle camere delle prostitute si poteva accedere direttamente dalla strada oppure, quando erano situate al primo piano, di un'insula, tramite una scala esterna. Talvolta solo una tenda separava la stanza dalla strada.Sulla porta della cella era riportato il nome della donna e il prezzo della prestazione e un cartello di occupata serviva ad avvertire di aspettare il suo turno il nuovo cliente che ingannava il tempo scrivendo sui muri.

La maggior parte dei bordelli erano una sorta di piccole aziende dove il padrone faceva lavorare due o tre schiave come prostitute oppure ricavava un reddito con l'affitto della cella meretricia a donne libere.

Il bordello era spesso segnalato all'esterno da insegne molto esplicite:

un fallo e la scritta: Hic habitat felicitas. «Qui abita la felicità»;
quattro falli e un bussolotto per il gioco dei dadi;
le tre Grazie assieme a una donna più anziana e la scritta ad sorores IIII. «dalle quattro sorelle».
Un modo molto usato per attirare i clienti da parte delle prostitute era quello di vantare la propria "merce" in strada davanti al bordello oppure offrirsi nude, o con una veste trasparente, da una finestra alla vista di chi passava.
<img src="immagini lupanare 3.jpg">
<h3> Il lupanare di Pompei</h3>
<img src="immagini lupanare 4.jpg">
<p>Il Lupanare di Pompei rappresenta una delle mete irrinunciabili per moltissimi visitatori. Si tratta di un edificio a due piani riservato esclusivamente  aall'esercizio della prostituzione. Non che in città non esistessero altri bordelli ma in genere erano situati nelle camere ssuperiori di osterie e case private e non dislocati in un edificio ad hoc. L'ambiente è composto da 5 celle al piano terra e 5 al piano superiore e all'interno di ogni ambiente è posizionato un letto in muratura su cui venivano sistemate delle stuoie o dei materassi.
A destare interesse sono i dipinti a soggetto erotico sistemati sulle porte di accesso alle stanze, una probabile "reclame"delle prestazioni in cui la prostituta alloggiata eccelleva oppure un semplice modo per distinguere le varie stanze.
Il lupanare, trovandosi all'incrocio tra due strade secondarie, non è proprio facilissimo da individuare ma non disperate, mettetevi nei panni di un antico pompeiano e fate come lui, seguite i falli incisi sul basolato o su alcune pietre inserite sulle facciate delle case.
Non esistendo Internet all'epoca i giudizi dei clienti sulla prestazione ricevuta non venivano affidati ai siti di recensioni on line ma incisi direttamente sui muri, ne sono stati trovati circa 120.</p>
</body>
</html>